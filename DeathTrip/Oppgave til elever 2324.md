## DeathTrip 				 


DeathTrip er en konkurranse hvor dere skal lage den beste kampanjen for å forebygge ruskjøring blant ungdom. 
De beste bidragene til konkurransen brukes av Ung i trafikken som materiell for undervisningsopplegg til trafikalt grunnkurs, undervisning/kurs på fritidsklubber, og i ulike kanaler som web/sosiale medier, TV, kino, reklame på bussholdeplasser og lignende.

Nasjonalt vil de 10 beste bidragene til helhetlig kampanje og tre beste bidragene til interaktive produkt bli plukket ut til å delta i finalen i Oslo.

Kriterier

•	Kampanjen skal inneholde minst tre produkter. Ett av produktene skal være interaktivt.
•	Kampanjen skal ha et slagord, navn eller gjennomgående tema. I tillegg skal kampanjen ha en visuell profil som er synlig på alle produktene. 
•	Dere velger selv om dere vil jobbe i grupper eller individuelt. Lærere setter gruppene, men dere kan komme med innspill. 

Frist for innlevering til lærere: fredag 15. mars. Alle er med i vår interne DeathTrip-konkurranse. 
Frist for opplasting til konkurransen: fredag 5. april.

 
Oppgaver til onsdag og torsdag uke 9
I uke 9 starter vi arbeidet med Death Trip. Kick Off er tirsdag 27. februar. Onsdag og torsdag skal elevene jobbe med oppgavene under. Oppgavene skal ende opp i en 3 minutters pitch. Denne skal pitches til lærer fredag uke 9.

Oppgave 1 
Finn et godt navn på kampanjen din.

Oppgave 2
a)	Lag et slagord for kampanjen din. Bruk KI som inspirasjon.
b)	vurder (og begrunn) kvaliteten i slagordet (hva kjennetegner et godt slagord?)
c)	sjekk at slagordet ikke er brukt av noen andre

Oppgave 3
Bestem hvilke tre produkter du skal lage, med begrunnelse for hvorfor dette er gode/lure produkter i kampanjen

Oppgave 4
Lag en pitch på max 3 minutt. Denne skal inneholde det du har jobba med i disse oppgavene. Pitchen skal trenes på, og alle må kunne pitche kampanjen for lærer på fredag.  


